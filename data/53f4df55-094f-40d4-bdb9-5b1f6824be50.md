# React: Cykl życia komponentu React

## Od początku...

Klasa [React.Component][64f21570-1d4f-4e15-9847-192dd33fe7c6] po której dziedziczą nasze własne komponenty, oprócz metod: constructor() i render(), posiada również kilka metod, które wywoływane są w różnych momentach cyklu życia komponentu React. Podobnie jak w przypadku constructor() i render(), metody te również możemy przeciążać w razie potrzeby.

## Montowanie, odświeżanie oraz demontowanie

Cykl życia komponentu React możemy podzielić na trzy etapy:
- mount (PL: montowanie) - kiedy komponent jest tworzony i dodawany do drzewa DOM
- update (PL: odświeżanie/aktualizacja) - gdy następuje zmiana wewnętrznego stanu komponentu (this.state) lub jego właściwości (this.props)
- unmount (PL: demontowanie) - kiedy komponent jest usuwany z drzewa DOM

Każdy z tych etapów posiada charakterystyczne metody:
- mount:
    + constructor(props)
    + componentWillMount()
    + render()
    + componentDidMount()
- update:
    + componentWillReceiveProps(nextProps)
    + shouldComponentUpdate(nextProps, nextState)
    + componentWillUpdate(nextProps, nextState)
    + render()
    + componentDidUpdate(prevProps, prevState)
- unmount:
    + componentWillUnmount()

Już na wstępie rzucają się w oczy dwie rzeczy:
1. Metody zawierające słowo "Will" są wywoływane tuż przed tym, jak coś się stanie, a metody posiadające w nazwie "Did" są wykonywane zaraz po tym, gdy coś się wydarzy.
1. Metoda render() jest wywoływana zarówno podczas tworzenia jak i odświeżania komponentu. Odpowiada ona bowiem za wygląd komponentu, który jest kluczowy podczas pierwszego wyświetlenia komponentu oraz musi odzwierciedlić każdą zmianę wewnętrznego stanu i właściwości komponentu.

## Etap montowania

- constructor(props):
    + metoda ta wywoływana jest __tylko raz__ (przed pierwszym uruchomieniem)
    + w tym miejscu należy inicjować wewnętrzy stan komponentu poprzez przypisanie obiektu do this.state
    + nie powinniśmy tu próbować używać metody this.setState()
- componentWillMount()
    + metoda ta wywoływana jest __tylko raz__ (przed pierwszym wyrenderowaniem komponentu)
    + nie jest zbyt często używana, dlatego że wykonuje się przed wywołaniem metody render(), a co za tym idzie - aktualizacja stanu (this.setState()) na tym etapie nie spowoduje re-renderowania (komponent zobaczymy w stanie początkowym, a nie tym zaktualizowanym)
    + twórcy React'a zalecają używanie konstruktora zamiast metody componentWillMount()
- render()
- componentDidMount()
    + metoda ta wywoływana jest __tylko raz__ (zaraz po pierwszym wyrenderowaniem komponentu)
    + w tym etapie komponent ma już swoją prezentację w DOM
    + możemy tu "wpinać" zewnętrzne biblioteki, tworzyć dodatkowe elementy DOM, ustawiać timery, etc.
    + jest najodpowiedniejszym miejscem na pobieranie dodatkowych danych (np. za pomocą REST), a następnie aktualizację stanu komponentu za pomocą this.setState()
    + odbywająca się tutaj aktualizacja stanu komponentu, powoduje rozpoczęcie etapu odświeżania komponentu

## Etap odświeżania

Wszystkie metody tego etapu wykonują się podczas __każdego__ odświeżenie komponentu (zmiana wewnętrznego stanu komponentu (this.state) lub jego właściwości (this.props)). Wyjątkiem jest tylko metoda: componentWillReceiveProps().

- componentWillReceiveProps(nextProps)
    + metoda ta wywoływana jest zazwyczaj zanim komponent otrzyma nowe właściwości (this.props)
    + dzięki parametrowi "nextProps" możemy sprawdzić, czy odświeżanie nastąpiło rzeczywiście w wyniku zmiany obecnej właściwości (this.props), zdarza się bowiem, że metoda componentWillReceiveProps() jest wywoływana, gdy komponent nadrzędny spowoduje ponowne renderowanie komponentu
    + wywołanie metody this.setState() zazwyczaj nie uruchamia metody componentWillReceiveProps()
    + jest to miejsce, w którym dozwolone jest wywoływanie metody this.setState(), możemy bowiem w przypadku zmiany właściwości (this.props) chcieć zaktualizować wewnętrzny stan komponentu
- shouldComponentUpdate(nextProps, nextState)
    + domyślnie metoda ta zwraca "true", jednak jeśli zwróci ona wartość "false", wówczas metody: componentWillUpdate(), render() i componentDidUpdate() nie zostaną wywołane
    + dzięki możliwości porównania this.props z "nextProps" oraz this.state z "nextState" (wartości obecnej z nową wartością) możemy używać jej jako narzędzia optymalizacji, poprzez wstrzymanie re-renderowania komponentu, które domyślnie następuje po każdej zmianie wewnętrznego stanu komponentu (this.state) lub jego właściwości (this.props)
    + ta metoda nie jest wywoływana, gdy użyta jest metoda forceUpdate()
- componentWillUpdate(nextProps, nextState)
    + ma podobne przeznaczenie jak metoda componentWillMount()
    + ona również nie powinna zawierać wywołania this.setState(), ponieważ nie spowoduje to re-renderowania komponentu
- render()
- componentDidUpdate(prevProps, prevState)
    + jest odpowiednikiem metody componentDidMount()
    + w tym etapie komponent ma już swoją prezentację w DOM
    + również tutaj możemy aktualizować wewnętrzny stan komponentu za pomocą this.setState()
    + dostajemy tu możliwości porównania this.props z "prevProps" oraz this.state z "prevState" (wartości obecnej z poprzednią wartością)

## Etap demontowania

- componentWillUnmount()
    + metoda ta wywoływana jest tuż przed usunięciem komponentu z DOM
    + w tym miejscu powinniśmy zresetować timery ustawione w metodzie componentDidMount() oraz usunąć utworzone tam dodatkowe elementy DOM

## Dobre praktyki

Warto pamiętać, że opisane metody zawsze są wywoływane w tej samej kolejności, dlatego dobrą praktyką jest umieszczanie ich w kodzie w takim samym porządku, by zachować lepszą czytelność.

<!-- Linki -->

[64f21570-1d4f-4e15-9847-192dd33fe7c6]: https://reactjs.org/docs/react-component.html 'React.Component'

<!--
https://reactjs.org/docs/react-component.html
https://zoldar.net/react/#18
http://www.w3ii.com/pl/reactjs/reactjs_component_life_cycle.html
http://www.w3big.com/pl/react/react-component-life-cycle.html
http://www.induweb.pl/react-cykl-zycia-komponentu/
https://www.nafrontendzie.pl/cykl-zycia-komponentu-react
-->