# Czy warto korzystać z UUID?

## Definicja

UUID (EN: Universally Unique IDentifier / PL: Uniwersalnie Unikalny IDentyfikator)([wiki][c0c97852-c550-4804-9c71-8f5b4c1e545a]) oraz GUID (EN: Globally Unique IDentifier / PL: Globalnie Unikalny IDentyfikator)([wiki][b7ae1d86-628d-4b3b-9bb8-7a4d38a13b84]), czyli odpowiednik UUID wykorzystywany przez [Microsoft][ebb00242-821d-4990-919c-2893585dbdba], to 128-bitowy ciąg znaków, składający się z 32 liczb szesnastkowych (0-9, a-f) oraz 4 łączników (-) (np.: 93ae3ed8-eab9-46ea-b605-cf2e16b5eed3). UUID generowany jest algorytmicznie z opcjonalnym uwzględnieniem unikatowych cech komputera, który został wykorzystany podczas generacji. Dokładny proces generowania tego identyfikatora jest opisany w specyfikacji [RFC 4122][2c8938a5-bb56-40af-9d20-587c9d5ce862].

## Historia

Identyfikatory UUID były pierwotnie używane w Apollo Network Computing System (NCS), a później w Open Environment Foundation (OSF) Distributed Computing Environment (DCE). Początkowy projekt UUID tworzony dla DCE był oparty na UUID stworzonym dla NCS, którego projekt był z kolei zainspirowany 64-bitowymi unikalnymi identyfikatorami zdefiniowanymi i używanymi powszechnie w systemie operacyjnym zaprojektowanym przez Apollo Computer. Później platformy Microsoft Windows przyjęły projekt DCE i nazwały go GUID.

Specyfikacja RFC 4122 zarejestrowała przestrzeń nazw URN dla UUID i podsumowała wcześniejsze specyfikacje. Zanim RFC 4122 został opublikowany jako proponowany standard IETF, ITU również ustandaryzowało UUID, w oparciu o poprzednie standardy i wczesne wersje RFC 4122.

## Czy UUID jest rzeczywiście unikalny?

UUID z założenia, powinien być unikalny. Dlaczego tylko "z założenia"? Ponieważ istnieje niewielkie prawdopodobieństwo powstania kilku identycznych identyfikatorów. Z tego względu nie należy w pełni opierać bezpieczeństwa aplikacji na gwarancji niepowtarzalności UUID.

W przypadku standardowej wersji 1 i 2 identyfikatorów UUID, używających unikatowych adresów MAC kart sieciowych, kolizje mogą wystąpić tylko wtedy, gdy implementacja generatora nie jest zgodna ze standardem, ze względu na przypadkowe lub celowe działanie twórcy generatora oraz, gdy adres MAC karty sieciowej został celowo zmieniony (na co pozwalają niektóre karty sieciowe).

W wersjach UUID o numerach 3 i 5, które oparte są na generowaniu hasza oraz w całkowicie losowej wersji 4, kolizje mogą wystąpić nawet bez problemów z implementacją, jednak z prawdopodobieństwem tak małym, że można je zignorować.

Na przykład liczba losowych identyfikatorów UUID w wersji 4, które muszą zostać wygenerowane, aby uzyskać 50% prawdopodobieństwo co najmniej jednej kolizji, wynosi 2,71 trylionów (2,71 x 10<sup>18</sup>).

## Do czego służy UUID/GUID?

Tego typu ciągi stosowane są najczęściej do identyfikowania rozmaitych obiektów, jak:
- rekordy w bazie danych
    + MySQL posiada metodę UUID(), która generuje UUID w wersji 1
    + w PostgreSQL występuje typ danych UUID, który potrafi stworzyć większość wersji UUID
    + w Microsoft SQL Server za pomocą metody NEWID() możemy wygenerować UUID w wersji 4
    + natomiast metoda SYS_GUID() w bazie danych Oracle zwraca własną implementację unikalnego identyfikatora
- obiekty w systemach operacyjnych 
    + klucze indeksów
    + obiekty COM
    + czy urządzenia dostępne w systemie
- dokumenty i innego rodzaju pliki

## Warianty UUID

UUID występuje w kilku wersjach, które różnią się danymi wejściowymi, na których bazuje generator:
- Wersja 1 - łączy 48-bitowy adres MAC węzła (czyli komputera generującego identyfikator UUID) z 60-bitowym znacznikiem czasu
- Wersja 2 - jest podobna do wersji 1, jednak RFC 4122 rezerwuje wersję 2 dla identyfikatorów UUID "DCE security" i nie podaje żadnych szczegółów, co powoduje, że wiele implementacji UUID pomija wersję 2
- Wersja 3 - jest generowana przez utworzenie hasza dla namespace (PL: przestrzeni nazw) i nazwy (np.: domeny internetowej), poprzez użycie MD5 jako algorytmu haszowania
- Wersja 4 - jest obecnie najcześciej używaną wersją, która generuje identyfikator UUID w pełni losowo
- Wersja 5 - tworzy UUID analogicznie do wersji 3, przy czym zamiast MD5, używa algorytmu haszowania SH1

## Zalety

Identyfikatory UUID mają szereg zalet:
- mają określoną specyfikację i wiele gotowych implementacji, dzięki czemu stosunkowo łatwo można je wygenerować w praktycznie każdym języku programowania
- świetnie sprawdzają się przy małych, średnich, a nawet dużych aplikacji, ponieważ mamy gwarancję, że przy takiej skali nie uda się nam wygenerować duplikatów UUID
- nie przenoszą ze sobą dodatkowych informacji, dzięki czemu przy zastosowaniu ich np. jako klucze główne do oznaczania użytkowników - trudno zgadnąć ID Administratora oraz ID innych użytkowników
- dają możliwość generowania wartości kluczy bez potrzeby komunikacji z bazą danych, co jest pomocne w zastosowaniach mobilnych, gdzie nie zawsze jest możliwość zapewnienia stałego połączenia z bazą
- rewelacyjnie sprawdzają się w przypadku baz rozproszonych, w znacznym stopniu ułatwiając implementację replikacji i synchronizacji

## Wady

Niestety UUID posiadają też wady, takie jak:
- mała czytelność dla człowieka, która utrudnia pracę programisty, chcącego "ręcznie" zweryfikować poprawność zapisów w bazie danych lub sprawdzić, czy wygenerowane zestawienia zawierają prawidłowe klucze
- rozmiar 16 bajtów, który jest większy w porównaniu z identyfikatorami numerycznymi, potrzebującymi tylko 4 bajtów (int) lub 8 bajtów (bigint)
- dłuższy czas procesowania, który jest związany z większym rozmiarem identyfikatów UUID, a który najbardziej jest odczuwalny w przypadku większych ilości elementów

## Podsumowanie

Jest wiele przypadków, gdzie UUID sprawdzają się rewelacyjnie. Jednym z przykładów takich rozwiązań jest ten blog, gdzie zarówno treści, tagi, jak i linki, czy też multimedia posiadają swój UUID w wersji 4. Osobiście mogę zatem polecić wykorzystanie UUID, jako sposobu na identyfikację danych w aplikacjach internetowych.

<!-- Linki -->

[c0c97852-c550-4804-9c71-8f5b4c1e545a]: https://en.wikipedia.org/wiki/Universally_unique_identifier 'Universally Unique IDentifier'
[b7ae1d86-628d-4b3b-9bb8-7a4d38a13b84]: https://pl.wikipedia.org/wiki/Globally_Unique_Identifier 'Globally Unique IDentifier'
[ebb00242-821d-4990-919c-2893585dbdba]: https://www.microsoft.com 'Microsoft'
[2c8938a5-bb56-40af-9d20-587c9d5ce862]: http://www.ietf.org/rfc/rfc4122.txt 'Universally Unique IDentifier'

<!--
http://www.devdummy.com/2016/11/uuids-why-how.html
http://searchmicroservices.techtarget.com/definition/UUID-Universal-Unique-Identifier - UUID
http://searchwindowsserver.techtarget.com/definition/GUID-global-unique-identifier - GUID
https://segment.com/blog/a-brief-history-of-the-uuid/
http://www.itu.int/en/ITU-T/asn1/Pages/UUID/uuids.aspx
http://www.ecoinvent.org/support/faqs/methodology-of-ecoinvent-3/what-are-the-uuid-numbers-and-how-do-they-work.html
https://tomharrisonjr.com/uuid-or-guid-as-primary-keys-be-careful-7b2aa3dcb439
https://www.quora.com/What-is-the-difference-between-UUID-and-GUID

https://zawarstwaabstrakcji.pl/20170710-cqrs-identyfikacja-zasobow-uuid/
https://sekurak.pl/jak-przewidziec-uuidguid-ktory-bedzie-wygenerowany-za-chwile/
https://kurs.browsehappy.pl/Atom/UnikalneIdentyfikatory
http://kompnet.info/1356/co-to-jest-uuidguid/
https://developer.mozilla.org/pl/docs/Generowanie_GUID
http://www.pzielinski.com/?p=808
http://www.genapps.pl/baza-wiedzy/guid
http://limecoding.pl/uuid-guid-vs-integer/
https://www.grush.one.pl/?id=1093


http://www.ietf.org/rfc/rfc4122.txt


https://developer.mozilla.org/pl/docs/Generowanie_GUID - Mozilla
https://www.postgresql.org/docs/current/static/datatype-uuid.html - PostgreSQL


https://www.uuidgenerator.net/version4




69b9ede0-9978-4e53-9113-0635ed7a22fd
93418056-e666-46e4-a95b-46d0a7eef5e2
588b20cf-9f2e-4d6a-b6fd-b06ed4084acc
85ef1c02-f3b2-4aa4-903e-db555ff383c9
5b2f969b-297d-4e63-b581-b2d061cca7e5
dfe3f13e-1c26-4a1e-8479-53d5b97b84c0
2d5ef035-01d3-4160-be78-938fdb615408
cb6b1ae1-0b0a-4363-9da0-a65a614d0e0b
11c35ba0-761d-4d5f-9e39-cc1aaf39b163
3999e199-e86a-48e0-9e48-ff4db53f0c06
7e200428-1f69-446d-99c9-34605af6f27c
e6f4e233-7a11-47e8-8310-83377b7ae200
9c32a1bd-d3ed-4ec1-a2e0-c946abd91c18
00060903-a559-43a4-bfa0-3e3afbd88de8
54918998-4572-4dfa-bfb5-5fecd358122e
-->