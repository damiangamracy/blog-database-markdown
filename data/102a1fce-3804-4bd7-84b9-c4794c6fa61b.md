# 1.0.0 - wersjonowanie kodu

## SemVer, czyli semantyczne wersjonowanie

Autorem [specyfikacji wersjonowania semantycznego][ceab7026-2ccd-4407-b222-e7324b3c2770] jest Tom Preston-Werner, wynalazca [Gravatar'a][1d365935-6ea1-44af-80d4-b73fbf1693aa] i współzałożyciel [GitHub'a][a1130142-e648-4b2a-9f6a-ef85aa810562].

I choć nie jest to ani nowy, ani rewolucyjny pomysł oraz prawdopodobnie każdy posługiwał się podobną metodą, to jednak bez zgodności z jakimś rodzajem formalnej specyfikacji, takie "dobrowolne" numery wersji oprogramowania były całkowicie nieprzydatne przy zarządzaniu zależnościami. 

Semantyka ([wiki][084ddf5e-ad69-4065-9ccc-81b6052df5da]) nadaje danej rzeczy logiczny sens, przypisuje znaczenie. W przypadku semantycznego wersjonowania, chodzi o to, aby liczby w numerze wersji nie były losowym ciągiem cyfr, ale aby były stworzone według konkretnych zasad. Dzięki temu łatwiejszym staje się przekazywanie użytkownikom intencji twórcy oprogramowania. 

## W skrócie...

[SemVer][ceab7026-2ccd-4407-b222-e7324b3c2770] ([wiki][5bfd5fde-1e33-4e3f-9e95-a7f12fe6ef6b]) polega na nadaniu __każdej__ zmianie oprogramowania numeru w postaci MAJOR.MINOR.PATCH[.BUILD]:
- MAJOR - poważna zmiana
- MINOR - drobna zmiana
- PATCH - poprawka błędu
- opcjonalny BUILD - zbudowanie kolejnej paczki ze skompilowanym kodem, który mógł, ale nie musiał ulec zmianie

## Zaczynamy od 0.0.1, 0.1.0, czy może 1.0.0?

Każdy projekt można podzielić na 2 fazy:
- 0.1.0 - poczatkową fazę rozwoju, która cechuje się tym, że w każdej chwili mogą wystapić nawet duże zmiany
- 1.0.0 - fazę produkcyjną, gdy kod jest już publicznie dostępny dla innych użytkowników (posiada publiczne API)

Natomiast numeracji 0.0.PATCH zazwyczaj nie stosujemy.

## Wydania przedpremierowe

Fazę produkcyjną mogą poprzedzać wydania przedpremierowe, w których możemy spodziewać się niestabilnego API, które często się zmienia. Takie wydania zwykle oznaczane są sufixami: "-alpha.x", "-beta.x", "-rc.x", gdzie "x" oznacza kolejną wersję.

Przykład:
- 1.0.0-alpha.1
- 1.0.0-alpha.2
- ...
- 1.0.0-alpha.19
- 1.0.0-beta.1
- ...
- 1.0.0-beta.27
- 1.0.0-rc.1
- 1.0.0
- ...
- 2.0.0-alpha.1
- ...
- 2.0.0
- ...

## Jakie numery nadawać kolejnym wersjom?

Wydawanie kolejnej wersji oprogramowania polega na zwiększaniu wartości MAJOR.MINOR.PATCH według zasady:
- zwiększamy PATCH, gdy naprawiamy błąd nie zrywając kompatybilności z poprzednimi wersjami
- zwiększamy MINOR, gdy:
    + dodajemy nową funkcjonalność
    + modyfikujemy starą funkcjonalność w taki sposób, że nadal jest kompatybilna z poprzednimi wersjami
    + oznaczamy jakąś funkcjonalność jako "deprecated" (PL: zdezaprobowana)
- zwiększamy MAJOR, gdy wprowadzamy zmiany niekompatybilne z poprzednimi wersjami, poprzez:
    + zaprzestanie rozwijana starej wersji oprogramowania i napisanie kodu na now
    + zmianę sposobu użycia istniejącej funkcjonalności, która zrywa kompatybilności z poprzednimi wersjami
    + usunięcie istniejącej funkcjonalności (oznaczonej wcześniej jako "deprecated")

## Korzyści wynikające ze stosowania SemVer

Dzięki semantycznemu wersjonowaniu programiści patrząc na numer wersji zewnętrznej aplikacji wiedzą:
- jak dużych i groźnych zmian mogą się spodziewać
- czy nowa wersja niesie ze sobą nowe funkcjonalności lub usówa stare
- oraz czy kod zewnętrznej biblioteki zmienił się na tyle, że przed użyciem jej nowszej wersji, trzeba będzie dokonać zmian w ich własnym projekcie

## Systemy zarządzania pakietami

Semantyczne wersjonowanie jest nieodzowne, gdy korzystamy z systemów zarządzania pakietami ([wiki][e7e37b9b-ecb7-4553-871f-82a256036ad6]). Każde z takich narzędzi definiuje w jaki sposób zarządza wersjami oprogramowania:
- [Semantic Versioning and NPM][6d473cb4-f824-4330-befc-bbac9f4fb97e]
- [Versions of dependencies in Yarn][a5fa0ec6-456d-4cbb-a509-e7718c51b960]
- [Composer / Packagist Versions][87371516-95f7-4d0e-9397-4b6942c226d8]

Jeśli po przeczytania dokumentacji nadal nie jesteśmy pewni, czy w poprawny sposób zdefiniowaliśmy wersję pakietu z której chcemy skorzystać, warto użyć takich narzędzi, jak:
- [NPM (and Yarn) SemVer Calculator][d8ed12f6-1cfd-44f4-b51e-3d2788b4d09d]
- [Composer / Packagist SemVer Checker][5b495acd-9f47-49d0-924c-60a88b916dd6]

## Podsumowanie

Jeśli to wszystko brzmi zachęcająco, wszystko, co musisz zrobić, aby korzystać z wersjonowania semantycznego, to zadeklarować się, że będziesz to robić, a następnie przestrzegać zasad :)

<!-- Linki -->

[ceab7026-2ccd-4407-b222-e7324b3c2770]: http://semver.org/lang/pl 'SemVer / Wersjonowanie semantyczne'
[5bfd5fde-1e33-4e3f-9e95-a7f12fe6ef6b]: https://pl.wikipedia.org/wiki/Numeracja_wersji_oprogramowania 'Numeracja wersji oprogramowania'

[1d365935-6ea1-44af-80d4-b73fbf1693aa]: https://pl.gravatar.com 'Gravatar'
[a1130142-e648-4b2a-9f6a-ef85aa810562]: https://github.com 'GitHub'

[084ddf5e-ad69-4065-9ccc-81b6052df5da]: https://pl.wikipedia.org/wiki/J%C4%99zyk_programowania#Semantyka 'Semantyka'

[e7e37b9b-ecb7-4553-871f-82a256036ad6]: https://pl.wikipedia.org/wiki/System_zarz%C4%85dzania_pakietami 'System zarządzania pakietami'

[6d473cb4-f824-4330-befc-bbac9f4fb97e]: https://docs.npmjs.com/getting-started/semantic-versioning 'Semantic Versioning and NPM'
[a5fa0ec6-456d-4cbb-a509-e7718c51b960]: https://yarnpkg.com/lang/en/docs/dependency-versions 'Versions of dependencies in Yarn'
[87371516-95f7-4d0e-9397-4b6942c226d8]: https://getcomposer.org/doc/articles/versions.md 'Composer / Packagist Versions'

[d8ed12f6-1cfd-44f4-b51e-3d2788b4d09d]: https://semver.npmjs.com 'NPM (and Yarn) SemVer Calculator'
[5b495acd-9f47-49d0-924c-60a88b916dd6]: https://semver.mwl.be 'Composer / Packagist SemVer Checker'

<!--
http://semver.org/lang/pl/
https://pl.wikipedia.org/wiki/Numeracja_wersji_oprogramowania
https://tworcastron.pl/blog/v-x-x-x-numery-wersji-oto-dzialaja/

https://abdulapopoola.com/2015/10/26/what-is-semver/
http://nodesource.com/blog/semver-a-primer/
https://www.sitepoint.com/semantic-versioning-why-you-should-using/

Systemy zarządzania pakietami;
https://pl.wikipedia.org/wiki/System_zarz%C4%85dzania_pakietami

Bower dla JS na froncie (chyba już nie używany)
NPM dla Node
Yarn dla Node
Composer/Packagist dla PHP
Chocolatey dla Windows
Homebrew dla macOS
-->