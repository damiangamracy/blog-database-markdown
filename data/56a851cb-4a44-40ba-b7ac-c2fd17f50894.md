# Konferencja: Code Europe #2

    26 kwietnia 2017, godz. 9:00
    ICE Kraków
    Code Europe

Agenda:

- "Reactive Socket – the future of microservices communication" - Maciej Ciołek

    Mawiane przez Maćka rozwiązanie "Reactive Socket" ("RSocket") jest warstwą abstrakcji i może być wykorzystywane z różnymi protokołami komunikacji (TCP/IP, WebSocket, Aeron).

    "RSocket" obsługuje 3 typy komunikacji:
    - Fire and forget – gdy wysyłamy tylko requesta, a odpowiedź nas nie interesuje.
    - Request-response – klasyczny przykład komunikacji, gdy oczekujemy na informację zwrotną.
    - Request-multiple responses (stream) – przypadek w którym w odpowiedzi otrzymujemy strumień danych.

    Rozwiązanie to ma kilka ciekawych opcji:
    - W bardzo łatwy sposób możemy decydować o ilości requestów i responsów, które chcemy przetworzyć. Do tego celu wykorzystujemy "Async pull", gdzie w paramterze "n" podajemy ilość wiadomości.
    - Natomiast w przypadku połączenia typu "Server-Server" przy wykorzystaniu parametru "leasing" możemy ustawić wartość maksymalną przetwarzanych wiadomości.

- "Node.js behind: V8 engine & its optimization" - Dawid Rusnak

    Dawid opowiedział o sliniku V8, który wykorzystywany jest przede wszystkim w Chromie. Na początku nakreślił on historię silnika V8. Opisał także kompilatory, które były wykorzystywane przez V8 (Crankshaft, TruboFAN, Ignition).

    Następnie przedstawił jak obiekty przechowywane są w pamięci oraz jak czyszczone są poprzez wykorzystanie GC, a na końcu pokazał narzędzia do profilowania i wykrywania memory leak'ów.

 - "A Novice's Guide to WebGL" - Krzysztof Kula

    Krzysiek w swojej prezentacji przedstawił podstawy WebGL. W bardzo przystępny sposób pokazał jak rozpocząć swoją przygodę z tworzeniem 3D w przeglądarce.

- "The Rise of Serverless Architectures" - Benny Bauer

    Benny pokazał nowe podejście do architektury aplikacji - Serverless, czyli kolejny poziom granulacji po mikroserwisach. W tego typu architekturze do realizacji logiki biznesowej wykorzystuje się małe funkcje (FaaS – Function as a Service), które przechowywane są najczęściej w Cloud'zie. Architektura ta znajduje swoje zastosowanie w przypadku tworzenia aplikacji typu: Web backend, Mobile backend, File processing, Bat, Stream processing oraz Scheduled tasks.

    Niestety decydując się na tego typu architekturę, należy pamiętać o kilku ograniczeniach:

    - Mała ilość pamięci – 1,5 GB.
    - Niewielka ilość miejsca – 500 MB.
    - Ograniczony czas wykonania – maksymalnie 5 minut.
    - Duże opóźnienia – "zimna" usługa może potrzebować na uruchamienie się nawet dwóch sekund.
    - Brak stanu.
    - Wysokie ceny.

    Lecz chyba największym minusem jest wysoki próg wejścia dla nowych programistów. Granulacja związana z tą architekturą powoduje tworzenie wielu małych funkcji, przez co nowej osobie jest trudno odnaleźć się w tym rozproszonym systemie.

- "Meteor - complete applications in JavaScript" - Marcin Hagmajer

    "Meteor" jest flagowym projektem firmy Meteor Development Group Inc., która zarabia na dedykowanym dla "Metor'a" hostingu o nazwie "Galaxy".
    
    "Meteor" jest czymś więcej niż tylko framework'iem typu full-stack. Ma on swojego własnego menedżera pakietów o nazwie "Atmosphere". W łatwy sposób możemy przetestować kod "server-side" za pomocą Shell'a "Meteor'a", tak jak byśmy testowali kod "client-side" po stronie przeglądarki. Jest on również "out-of-the-box" zintegrowany z "Babel'em", który umożliwia pisanie kodu w ES6.

    Jednak chyba najciekawszą cześcią "Meteor'a" jest DDP ("Distributed Data Protocol") - protokół działający pomiędzy klientem a serwerem, który odpytuje i aktualizuje bazę danych po stronie serwera oraz treści po stronie wszystkich klientów aplikacji. Korzysta on ze schematu przekazywania danych, tj. publikacji i subskrypcji.
    
    "Meteor" współpracuje z "MongoDB", zatem jeśli potrzebujemy wsparcia dla SQL, powinniśmy sprawdzić "Apollo" - inny projekt MDG.

- "Is private IaaS solution hard to deploy and manage? Come and see yourself how easy it can be!" - Paweł Krupa

    Pawła przedstawił swoje doświadczenia związane z rozwiązaniami typu IaaS (Infrastructure as a Service). Opowiedział on o jednym z pierwszych open source'owych rozwiązań realizujących IaaS, którym był projekt OpenStack. Projekt ten w kolejnych latach ewaluował do różnych połączeń, np. OpenStack + Docker + Ansible, aż ostatecznie powstał projekt Kolla.
    
    Właśnie to rozwiązanie Paweł poleca, gdyż Kolla udostępnia kontenery Docker i Ansible do wdrożenia OpenStack na maszynie wirtualnej oraz szablony Kubernetes do wdrożenia OpenStack na Kubernetes.

- "A Test-Driven Approaches to Documenting RESTful APIs with Groovy and Spring REST Docs" - Jennifer Strater

    Omawiane TDD to "Test Driven Documentation", czyli metodologia tworzenie dokumentacji sterowanej testami. Jest to nowe podejście stosowane przez Spring Rest Docs, w którym tworzymy dokumentację poprzez pisanie testów. Rozwiązanie to wymusza na nas pisanie testów i jednocześnie testuje naszą dokumentację, zatem unikamy błędów związanych z brakiem aktualizacji dokumentacji po zmianach w kodzie.