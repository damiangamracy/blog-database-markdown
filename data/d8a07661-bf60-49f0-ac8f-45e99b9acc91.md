# CRUD / CRUDL

## Co oznacza skrót CRUD / CRUDL?

Akronim CRUD ([wiki][689f6c95-0c38-4c08-a320-ed1d5e4c95e7]) (EN: Create, Read, Update, Delete / PL: Utwórz, Odczytaj, Edytuj, Usuń) w programowaniu oznacza 4 podstawowe funkcje implementowane w aplikacjach i został spopularyzowany przez Jamesa Martina w jego książce pt. "Zarządzanie bazą danych" z 1983 r.

Akronim ten może również zostać rozszerzony do postaci CRUDL, aby obsłużyć duże zbiory danych, które wymagają dodatkowej funkcjonalności L (EN: List / PL: Listuj).

Podczas, gdy R zazwyczaj udostępnia jeden pełny element, to L dodawane jest do CRUD głównie, by móc:
- zwrócić zbiór uproszczonych elementów
- zaimplementować dodatkowe parametry wyszukiwania / filtrowania
- obsłużyć paginację

CRUD posiada również inne swoje odpowiedniki:
- BREAD (EN: Browse, Read, Edit, Add, Delete)
- MADS (EN: Modify, Add, Delete, Show)
- DAVE (EN: Delete, Add, View, Edit)
- CRAP (EN: Create, Retrieve, Alter, Purge)
- VEND (EN: View, Edit, New, Delete)

Jednak ogólna zasada pozostaje taka sama, gdyż każdy z tych akronimów opisuje operacje podstawowe, bez których oprogramowanie zazwyczaj nie może być uznane za kompletne.

## Dlaczego CRUD / CRUDL jest ważny?

CRUD stosujemy przeważnie w odniesieniu do:
- interfejsów użytkownika aplikacji, które w wielu przypadkach udostępniają możliwość:
    + utworzenia / dodania nowego elementu
    + odczytania elementu
    + edycji istniejącego elementu
    + oraz jego usunięcia
- REST'owego API:
    + POST
    + GET
    + PUT / PATCH
    + DELETE
- baz danych:
    + INSERT...
    + SELECT...
    + UPDATE...
    + DELETE...

Akronim CRUD używany jest również w odniesieniu do testów aplikacji. W tym wypadku metoda CRUD polega na śledzeniu cyklu życia jakiegoś elementu, od momentu jego utworzenia do usunięcia. Jest to w pewnym sensie czarnoskrzynkowy odpowiednik białoskrzynkowej metody testowania przepływu danych. W metodologii TMap technika ta nazywa się DCT (EN: Data Cycle Test / PL: Testowanie Cyklu Danych).

## Podsumowanie

Choć użycie CRUD / CRUDL wydaje się być oczywiste, to jednak praktyka pokazuje, że niektóre aplikacje / API implementują niepełny CRUD lub wręcz przeciwnie - dodają elementy CRUD, które nie są wymagane. Należy zatem pamiętać, by na etapie projektowania aplikacji / API zastanowić się nad tym w jakim zakresie cała aplikacja (oraz jej poszczególne fragmenty) powinny wykorzystywać CRUD.

<!-- Linki -->

[689f6c95-0c38-4c08-a320-ed1d5e4c95e7]: https://pl.wikipedia.org/wiki/CRUD 'CRUD'

<!--
https://pl.wikipedia.org/wiki/CRUD
http://it-consulting.pl/autoinstalator/wordpress/2014/10/02/wzorzez-crud-dla-przypadkow-uzycia-i-mikroserwisy/
http://it.pwn.pl/plain_site/layout/set/print/Artykuly/Programowanie/Testowanie-CRUD-Testowanie-i-jakosc-oprogramowania.-Modele-techniki-narzedzia

https://en.wikipedia.org/wiki/Create,_read,_update_and_delete
-->